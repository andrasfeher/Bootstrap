<section id="methods">
    <div class="container">
        <div class="row">
            <div class="col-md-12">
                <p>
                    Szívesen segítek, ha úgy érzi, egyedül nehezen tud megbirkózni a nehézségekkel, és pszichológus segítségével szeretné megszüntetni a gátló tényezőket.
                    A terápia az integratív hipnoterápia módszertanával történik, tehát nemcsak egyfajta módszert használok, hanem több módszer elemeit kombinálom, személy- és problémafüggően.
                </p>
                <p>
                    A terápia történhet beszélgetéssel, odafigyeléssel, meghallgatással, a Rogersi elvek mentén.
                </p>
                <p>
                    Történhet hipnoterápia segítségével, mélyen relaxált állapotban, képek felhasználásával (pl. hipnózis, NLP, KIP). A hipnoterápia jó lehetőséget nyújt arra, hogy a tudatalattiban rejtőző okokat feltárjuk, és a negatív érzéseket semlegesítsük.
                    Erről többet olvashat tematikus honlapomon: www.hipnózis.hu.
                    - A KIP (katathym imaginatív pszichoterápia) segítséget nyújt a régmúltban gyökerező nyomasztó emlékek feldolgozásához, érzelmi tehermentesítéshez, szorongásoldáshoz.
                    - Az NLP (neurolingvisztikus programozás) segít egy pozitív jövőkép kialakításában, és az optimista gondolkodásmód megtanulásában.
                    - A hipnoanalízis - Ego-state módszere a különböző személyiség-állapotok közötti megértést segíti.
                </p>
                <p>
                    Az ericksoni terápiás szemlélet individuális hozzáállású, hipnózist és indirekt technikákat használ, megengedő típusú, a meglévő belső erőforrások mozgósítására koncentrál.
                </p>
                <p>
                    A kognitív és viselkedésterápiás módszerelemek a logikus belátáson, új szempontok észrevételén alapulnak. A viselkedés módosítása tanulással történik, gyakran otthoni gyakorlás segítségével.
                </p>
                <p>
                    A relaxáció elsajátítása lehetővé teszi a feszültségmentesítés hatékony módját, a napi ellazulás megtanulásának egyik eredményes lehetőségét, melyet otthon is alkalmazhat.
                </p>
                <p>
                    A neurofeedback idegrendszeri eltérések esetén használható, műszeres visszajelzés révén működő módszer.
                </p>
                <p>
                    A neurofeedback alkalmazása (EEG- biofeedback).
 
                    A neurofeedback egy olyan biológiai visszajelző (biofeedback) módszer, amely az EEG hullámokat normalizálja. A módszert a pszichológusok nagyon sokféle esetben szokták alkalmazni (pl. teljesítménynövelés, koncentráció fokozás, stressz-csökkentés, alvászavarok, hiperaktivitás, figyelemzavar, szorongás, labilis kedélyállapot, autisztikus zavarok, rehabilitáció, agysérülések, születéskori oxigénhiányból adódó sérülések). Magyarországon leginkább a hiperaktív és viselkedészavaros gyerekek terápiája során alkalmazzák. A módszert oktatom is szakemberek részére (a tanfolyamot a Semmelweis Egyetem az orvosok és a klinikai szakpszichológusok továbbképzésében akkreditálta, pontszerző), tanfolyamaink évente indulnak.
                </p>
                <p>
                    Mivel a pszichológusi diplomán kívül gyógyszerészi diplomám és természetgyógyász végzettségem is van, a pszichológiai megközelítésen felül ezen kérdésekben is tudok tanácsot adni. Tudok javasolni vitaminokat, ásványi anyagokat, amelyek az idegrendszer megfelelő működését elősegítik. Amennyiben kéri, gyógynövényeket is ajánlok.
                </p>
            </div>
        </div>
    </div>
</section>