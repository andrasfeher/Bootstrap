<section id="methods">
    <div class="container">
        <div class="row">
            <div class="col-md-12">
                <p>
                    Első diplomámat a Semmelweis Orvostudományi Egyetemen szereztem, a Gyógyszerésztudományi Karon. Ezután jó ideig tudományos kutatóként dolgoztam - biokémikusként - a gyógyszeriparban. Azonban úgy érezem, ez számomra kevés, ezért tovább tanultam más területeken is: megszereztem a pszichológusi diplomát (Szegedi Tudományegyetem), valamint a természetgyógyászi oklevelet (Egészségügyi Szakképző és Továbbképző Intézet). Szociál- és szervezetpszichológusi végzettséggel is rendelkezem. Megszereztem az Integratív Hipnoterapeuta címet (Integratív Pszichoterápiás Egyesület). Neurofeedback terapeuta és oktató vagyok. További szakmai képzések: autogén tréning (Relaxációs és Szimbólumterápiás Egyesület), ill. pszichodráma (Magyar Pszichodráma Egyesület) sajátélmény.
                </p>
                <p>
                    ***
                </p>
                <p>
                     Úttörő szerepem volt a magyarországi neurofeedback technika bevezetésében és meghonosításában. A módszer elsajátítása után kollegáimmal hazánkban is megszerveztük a magyar szakemberek képzését, melyet a Semmelweis Egyetem is akkreditált diplomás szakemberek számára. Számos kollégám alkalmazza sikeresen a módszert országszerte. Amennyiben szakembert keres az ország bármely pontján, szívesen adok felvilágosítást, hogy hol találja meg tanfolyamot végzett kollegáimat. Ha Ön szakember, és szeretné megtanulni a módszert, jelentkezhet rendszeresen induló tanfolyamainkra.
                </p>
                <p>
                    ***
                </p>
                <p>
                    Sokrétű tanulmányaim révén a problémákat holisztikusan, több szempontból párhuzamosan tudom megközelíteni. Hiszem, hogy a test és a lélek egységes egészet alkot, és nem lehet az egyiket a másik nélkül meggyógyítani. A lélek sérülése okozza a betegségek döntő részét, és a lélek gyógyulásával a test is gyógyulni fog.
                 </p>
                <p>
                Mikor a szépet megismerik,
                felbukkan a rút is;
                mikor a jót megismerik,
                felbukkan a rossz is.
                Lét és nemlét szüli egymást,
                nehéz és könnyű megalkotja egymást,
                hosszú és rövid alakítja egymást,
                magas és mély kulcsolja egymást,
                sok hang összeolvasztja egymást,
                korábbi s későbbi követi egymást.
                
                Ezért a bölcs
                
                sürgés nélkül működik,
                szó nélkül tanít,
                nézi az áramlást és hagyja, nem erőlködik,
                alkot, de művét nem birtokolja,
                cselekszik, de nem ragaszkodik,
                beteljesült művét nem félti,
                s mert magának nem őrzi,
                el se veszíti.
                
                Lao-ce: Tao Te King
                </p>
            </div>
        </div>
    </div>
</section>
    